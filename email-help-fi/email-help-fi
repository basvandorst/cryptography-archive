[ English:   For an English version of this text please send a mail with a
	     subject line of "HELP" to pgp-public-keys@keys.pgp.net, or
             access the URL http://www.pgp.net/pgpnet/email-help-en.html 
  Norwegian: For  aa faa dette dokumentet  paa norsk, send "HELP NO" til
             pgp-public-keys@keys.no.pgp.net
  German:    Fuer eine deutschsprachige Fassung dieses Textes senden Sie
	     eine Mail mit dem Subject "HELP DE" an die folgende Adresse
	     pgp-public-keys@keys.de.pgp.net
  Spanish:   Para obtener una versisn en castellano de este texto, envme
	     un mail a pgp-public-keys@keys.es.pgp.net con el "Subject"
	     HELP ES
  Finnish:   Saadaksesi taman tekstin suomeksi, laheta osoitteeseen 
  	     pgp-public-keys@keys.fi.pgp.net tyhja viesti, jonka
	     Subject-kentta on "HELP FI".
]

PGP-avainpalvelimen sähköpostiliittymän käyttöohje
--------------------------------------------------

Julkiset PGP-avainpalvelimet mahdollistavat julkisten avainten vaihdon
sähköpostia käyttämällä.  Mikäli käytössäsi on WWW, voit käyttää myös
WWW-käyttöliittymää osoitteesta http://www.pgp.net/pgp/www-key.html ja
jos olet ylläpitäjänä ympäristössä, jossa avaimia joudutaan etsimään
paljon, haluat ehkä kopioida koko avainrenkaan osoitteesta
ftp.pgp.net:/pub/pgp/

Tämän palvelun tarkoituksena on ainoastaan auttaa PGP-käyttäjiä
välittämään avaimia toisilleen.  Se EI yritä taata avaimen
oikeellisuutta; tällaiseen varmistukseen on käytettävä avainten
allekirjoituksia.

Kukin avainpalvelin käsittelee pyynnöt sähköpostiviesteinä.
Palvelimelle annetut komennot annetaan Subject-rivillä.  Huomaa, että
-------------------------------------- ======= ----------------------
komentoja EI pidä laittaa itse viestiin.
--------- == ---------------------------

        To: pgp-public-keys@keys.pgp.net
        From: johndoe@some.where.ac.uk
        Subject: help

Riittää, kun lähetät avaimesi YHDELLE palvelimelle.  Kun se on
käsitellyt avaimesi, se lähettää ADD-pyyntösi automaagisesti muille
palvelimille.

Esimerkiksi, jos haluat lähettää avaimesi avainpalvelimeen, tai
päivittää avaintasi, jos se on jo siellä, lähetä seuraavan tyyppinen
viesti mille tahansa avainpalvelimelle:

	To: pgp-public-keys@keys.pgp.net
	From: johndoe@some.site.edu
	Subject: add

	-----BEGIN PGP PUBLIC KEY BLOCK-----
	Version: 2.6

	<blah blah blah>
	-----END PGP PUBLIC KEY BLOCK-----

VÄÄRIIN KÄSIIN JOUTUNEET AVAIMET: Luo ns. "Key Revocation Certificate"
(lue PGP:n käyttöohjeista miten se tehdään) ja lähetä avaimesi
palvelimeen uudestaan ADD-komennolla.

Sallitut komennot ovat:

Komento                Viestin sisältö
---------------------- ----------------------------------------------------
ADD                    Julkinen PGP-avaimesi
INDEX                  Lista kaikista palvelimen tuntemista avaimista (-kv)
VERBOSE INDEX          Lista kaikista avaimista, enemmän tietoa (-kvv)
GET                    Hae koko avainrengas (osissa)
GET tunniste           Hae vain tunnistetta vastaava avain
MGET regexp            Hae kaikki avaimet, joihin /regexp/ täsmää
                       regexp:in tulee olla ainakin kaksi merkkiä pitkä
LAST päivät            Hae avaimet, jotka on päivitetty viimeisten
                       "päivät" päivän aikana
---------------------------------------------------------------------------

Esimerkkejä MGET-komennosta:

        MGET michael             Hae kaikki avaimet, joissa on "michael"
        MGET iastate             Kaikki avaimet, joissa on "iastate"
        MGET E8F605A5|5F3E38F5   Nämä kaksi keyid:tä

Pari sanaa regexpeistä (säännölliset lausekkeet):  Nämä eivät toimi
samalla tavalla kuin ne jokerimerkit, joita Unix-komentotulkit ja
MSDOS käyttävät.  Merkki * ei tarkoita "täsmää kaikkeen", vaan "täsmää
nollaan tai useampaan edelliseen merkkiin", esim.:

        a.*  täsmää kaikkeen, mikä alkaa a:lla
        ab*c täsmää merkkijonoihin ac, abc, abbc jne.

Älä käytä komentoa "MGET .*" -- sano sen sijaan "GET".

Huomautus GET-komennosta:  jos mahdollista, hae avainrengas FTP:llä
vaikkapa osoitteesta ftp.pgp.net:/pub/pgp/keys
sen sijaan, että käyttäisit GET-komentoa koko renkaan hakemiseen.
Tällä hetkellä rengas käsittää yli 50 tiedostoa, joiden koko on 300
kilotavua.  Vaatii aika paljon työtä laittaa ne oikeaan järjestykseen,
jotta ne voisi syöttää PGP:lle.

Käyttäjien tulisi yleensä käyttää osoitetta pgp-public-keys@keys.pgp.net"
tai omassa maassa olevaa palvelinta, kuten:
	pgp-public-keys@keys.de.pgp.net
	pgp-public-keys@keys.es.pgp.net
	pgp-public-keys@keys.fi.pgp.net
	pgp-public-keys@keys.nl.pgp.net
	pgp-public-keys@keys.no.pgp.net
	pgp-public-keys@keys.uk.pgp.net
	pgp-public-keys@keys.us.pgp.net
käytettäessä sähköpostia ja ftp.pgp.net:/pub/pgp käytettäessä FTP:tä.
